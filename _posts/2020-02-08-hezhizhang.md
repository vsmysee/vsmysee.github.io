---
layout: article
title: 贺知章
---

《春兴》
```
泉喷（疑）横琴膝，花黏漉酒巾。杯中不觉老，林下更逢春。（日本藏唐抄本《新撰类林抄》卷四，转引自日本京都大学《中国文学报》一九五九年第十一期刊小川环树《〈新撰类林抄〉校读记》）-832-。
```
《放达诗》
```
落花真好些，一醉一回颠。（《诗式》卷一）（按：《全唐诗》卷一一二录句，缺题，今补录之。）。
```
《董孝子黯复雠》
```
十年心事苦，惟为复恩仇。两意既已尽，碧山吾白头。（见鄞县张寿镛刻《四明丛书》第一集中《贺秘监集》。）。
```
《相和歌辞 采莲曲》
```
稽山罢雾郁嵯峨，镜水无风也自波。莫言春度芳菲尽，别有中流采芰荷。
```
《荅朝士》
```
钑镂银盘盛蛤蜊，镜湖莼菜乱如丝。乡曲近来佳此味，遮渠不道是吴儿。
```
《唐禅社首乐章 顺和》
```
至哉含柔德，万物资以生。常顺称厚载，流谦通变盈。圣心事能察，增广陈厥诚。黄祇僾如在，泰折俟咸亨。
```
《太和》
```
肃我成命，于昭黄衹。裘冕而祀，陟降在斯。五音克备，八变聿施。缉熙肆靖，厥心匪离。
```
《太和 肃和》
```
黄祇是祗，我其夙夜。夤畏诚絜，匪遑宁舍。礼以琮玉，荐厥茅藉。念兹降康，胡宁克暇。
```
《太和 雍和》
```
夙夜宥密，不敢宁宴。五齐既陈，八音在县。粢盛以絜，房俎斯荐。惟德惟馨，尚兹克遍。
```
《太和 寿和》
```
惟以明发，有怀载殷。乐盈而反，礼顺其禋。立清以献，荐欲是亲。于穆不已，裒对斯臻。
```
《太和 福和》
```
穆穆天子，告成岱宗。大裘如濡，执珽有颙。乐以平志，礼以和容。上帝临我，云胡肃邕。
```
《太和 太和》
```
昭昭有唐，天俾万国。列祖应命，四宗顺则。申锡无疆，宗我同德。曾孙继绪，享神配极。
```
《太和 晚发》
```
江皋闻曙钟，轻栧理还舼。海潮夜约约，川露晨溶溶。始见沙上鸟，犹埋云外峰。故乡杳无际，明发怀朋从。
```
《奉和御制春台望》
```
青阳布王道，玄览陶真性。欣若天下春，高逾域中圣。神皋类观赏，帝里如悬镜。缭绕八川浮，岧峣双阙映。晓色遍昭阳，晴云卷建章。华滋的皪丹青树，颢气氤氲金玉堂。尚有灵蛇下鄜畤，还征瑞宝入陈仓。自昔秦奢汉穷武，后庭万余宫百数。旗回五丈殿千门，连绵南隥出西垣。广画螓蛾夸窈窕，罗生玳瑁象昆仑。廼眷天晴兴隐恤，古来土木良非一。荆临章观赵丛台，何如尧阶将禹室。层栏{穴/叫}窱下龙舆，清管逶迤半绮疏。一听南风引鸾舞，长谣北极仰鹑居。
```
《望人家桃李花》
```
山源夜雨度仙家，朝发东园桃李花。桃花红兮李花白，照灼城隅复南陌。南陌青楼十二重，春风桃李为谁容。弃置千金轻不顾，踟蹰五马谢相逢。徒言南国容华晚，遂叹西家飘落远。的皪长奉明光殿，氛氲半入披香苑。苑中珍木元自奇，黄金作叶白银枝。千年万岁不凋落，还将桃李更相宜。桃李从来露井傍，成蹊结影矜艳阳。莫道春花不可树，会持仙实荐君王。
```
《送人之军》
```
常经绝脉塞，复见断肠流。送子成今别，令人起昔愁。陇云晴半雨，边草夏先秋。万里长城寄，无贻汉国忧。
```
《奉和圣制送张说上集贤学士赐宴赋得谟字》
```
西学垂玄览，东堂发圣谟。天光烛武殿，时宰集鸿都。枯朽霑皇泽，翾飞舞帝梧。迹同游汗漫，荣是出泥涂。三叹承汤鼎，千欢接舜壶。微躯不可荅，空欲咏依蒲。
```
《奉和圣制送张说巡边》
```
荒憬尽怀忠，梯航已自通。九攻虽不战，五月尚持戎。遣戍征周牒，恢边重汉功。选车命元宰，授律取文雄。胄出天弧上，谋成帝幄中。诏旗分夏物，专土锡唐弓。帐宿伊川右，钲传晋苑东。饔人藉蕡实，乐正理丝桐。岐陌涵余雨，离川照晚虹。恭闻咏方叔，千载舞皇风。
```
《题袁氏别业》
```
主人不相识，偶坐为林泉。莫谩愁沽酒，囊中自有钱。
```
《咏柳》
```
碧玉妆成一树高，万条垂下绿丝绦。不知细叶谁裁出，二月春风似剪刀。
```
《采莲曲》
```
稽山罢雾郁嵯峨，镜水无风也自波。莫言春度芳菲尽，别有中流采芰荷。
```
《回乡偶书二首 一》
```
少小离家老大回，乡音难改鬓毛衰。
```
《回乡偶书二首 二》
```
离别家乡岁月多，近来人事半销磨。唯有门前镜湖水，春风不改旧时波。
```
《答朝士》
```
钑镂银盘盛蛤蜊，镜湖莼菜乱如丝。乡曲近来隹此味，遮渠不道是吴儿。
```
《句》
```
落花真好些，一醉一回颠。
```
